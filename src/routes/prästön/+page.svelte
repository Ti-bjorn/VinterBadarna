  <div class="textruta1">
    Prästön, belägen i Båven, utgör en central punkt för fritidsaktiviteter med tydlig inriktning på konsumtion av öl
    och rom-cola. Ön är särskilt väl lämpad för camping, grillning och allmänt avkopplande verksamhet, där löst folk
    med hög konsekvens intar större mängder dryck i samband med matlagning och naturnära samkväm.
    Den ursprungliga vegetationen på ön har genom åren minskat avsevärt, huvudsakligen till följd av en omfattande och
    oreglerad vedanskaffning för grilländamål. Tidigare förekommande buskage och mindre träd har successivt övergått
    från att vara en del av ekosystemet till att utgöra bränsle för burgartillagning. Detta har lett till en viss
    ekologisk omvandling, där vedförrådet på ön numera består av det som nyligen har blåst omkull eller ännu inte
    upptäckts av resursförvaltande besökare.

    Trots den gradvisa skogsförlusten kvarstår Prästön som en högt uppskattad destination, där bastubadare, båtfolk och
    allmänt törstiga individer finner en stabil bas för vätskeintag och matlagning. Öl- och rom-colakonsumtionen sker
    med sådan regelbundenhet att ön, rent statistiskt, sannolikt uppvisar en högre promillehalt än det omgivande
    vattnet.
  </div>